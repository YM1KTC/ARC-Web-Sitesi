---
title: 'Amatör Telsizciliğe Başlangıç'
date: 2025-04-17 03:12:30
author: TA1SPH
categories: ['Temel Amatör Telsiz Bilgisi']
tags:
  [
    'acil durum haberleşmesi',
    'amatör telsizci nasıl olunur',
    'amatör telsizcilik',
    'el telsizi önerileri',
    'telsiz lisansı',
  ]
layout: post
image: ~/assets/images/2025/04/Amator-Telsizcilige-baslangic-rehberi.png
---

## 🎙️ Amatör Telsizcilik Nedir?

Amatör telsizcilik, teknik bilgiye sahip bireylerin **radyo frekansları üzerinden haberleşme kurabildiği**, aynı zamanda araştırma, deney, iletişim ve yardım amaçlı kullanılan uluslararası bir hobidir. Telsizle konuşmak için sadece askeri ya da ticari bir amaç gerekmez; amatör telsizciler tamamen gönüllü olarak bu iletişimi kurar ve geliştirir.

Kimi insan için bu bir **teknik keşif alanı**, kimi içinse **yeni arkadaşlıklar kurma**, **yurt dışıyla haberleşme** veya **acil durumlarda destek sağlama** yöntemidir.

### Kimler Amatör Telsizci Olabilir?

Bu hobiye başlamak için yaş ( 12 yaş ve üzeri ), eğitim, cinsiyet ya da meslek fark etmez. 12 yaşındaki bir çocuk da 70 yaşındaki bir emekli de amatör telsizci olabilir. Yapmanız gereken tek şey: **merak etmek, araştırmak ve adım atmaktır.**

### Amatör Telsizciler Ne Yapar?

Amatör telsizcilerin yaptığı bazı faaliyetler şunlardır:

- 📡 Uzak mesafelerle telsiz görüşmeleri (DX)

- 🧪 Elektronik devreler ve antenler üzerine deneyler

- 🚨 Afet ve acil durumlarda haberleşme desteği

- 🌐 Uluslararası yarışmalara katılmak (Contest)

- 🛰️ Uydu haberleşmesi ve hatta uzay istasyonları ile bağlantı!

- 📍 APRS ile konum takibi ve veri iletimi

- 👋 Bölgesel telsiz çevrimlerine katılarak dostluklar kurmak

### Amatör Telsizci Nasıl Olunur?

Türkiye’de amatör telsizci olmanın temel adımları şunlardır:

- **Başvurunuzu yapın: **Kıyı Emniyet Genel Müdürlüğü sitesinden[ başvurunuzu yapın](https://www.kiyiemniyeti.gov.tr/ehizmetler?returnURL=/ehizmetler/amator_telsiz_sinavi_on_basvuru). Kısa bir değerlendirme sonrası Lisans Sahibi olmanıza engel bir durum yoksa onay SMS' i gelecektir.

- **Sınav ücreti kontrolü:** Bilgilendirme SMS' i geldikten sonra adınıza çıkacak olan [Borçlandırmayı kontrol edin](https://www.kiyiemniyeti.gov.tr/ehizmetler/telsiz_isletme_mud_borc_sorgulamalari).

- **Sınav Ücretini Ödeyin:** Adınıza borçlandırma çıktıktan sonra sınav ücretini [MEB Ödeme sayfasından](https://odeme.meb.gov.tr/) ödeyin.

- **Sınav giriş belgesini yazdırın :** Sınava 3 (üç) gün kala[ Sınav Giriş Belgesini](https://www.kiyiemniyeti.gov.tr/ehizmetler/telsiz_sinav_giris_belgesi_sorgula) **_YATAY _**olarak çıktı alın.

- **Sınav Sonucunu öğrenin : **Sınav salonunda çıkışta bilgisayardan sonucu öğrenebilirsiniz ve 1, 2 saat sonra [esinav.meb.gov.tr](https://esinav.meb.gov.tr/aday?token=rmkrPkqA3Ug=1ILhDYcSe8MpSplZxvRdm8a81exPyfvNIiN0IRMxrjFP6nOe7GKWZ162HMoyBwt8M8QJKtrPSuVdCubOzsQ0DIXPlUt5Cn43YGc7YqK8XN5c20W8CYTfbXJkgA==&code=3daf7cafde8538906a85c19e391a2c55721f90a54f47041390807ce52e3120d5)  sisteme yansıtılır.

- **Lisans ücretini ödeyin : **Sınav sonunda yeterli puanı alıp lisans almaya hak kazandığınızda KEGM tarafınızdan adınıza borçlandırma yapılacaktır. [Buraya tıklayarak  ödemeyi yapabilirsiniz](https://www.kiyiemniyeti.gov.tr/ehizmetler/telsiz_isletme_mud_borc_sorgulamalari).

- **Çağrı işaretinizi seçin : **Borçlanmayı ödedikten sonra KEGM [e-hizmetlerden](https://www.kiyiemniyeti.gov.tr/ehizmetler/cagri_isareti_alma) online olarak çağrı işaretinizi alabilirsiniz. _Kimlik kartınız size ulaşana kadar [Lisans belgenizi bu link](https://www.kiyiemniyeti.gov.tr/ehizmetler?returnURL=/ehizmetler/amator_telsiz_belge_olustur) ten alıp bu hobiye başlayabilirsiniz_.

- **_Kimlik kartınız kayıt esnasında belirttiğiniz adresinize Ptt Kargo ile teslim edilecektir._**

### Hangi Telsizler Kullanılır?

Hangi telsiz daha iyi sorusu yerine nasıl bir başlangıç yapacağınızı planlayıp ona göre bir cihaz temin edebilirsiniz. Başlangıçta basit bir **VHF/UHF el telsizi** edinerek kısa mesafelerde görüşmeye başlayabilirsiniz. Daha sonra mobil veya sabit cihazlara geçiş yapabilirsiniz. Başlangıç için bir kaç küçük örnek vermek gerekirse :

- **BAOFENG **UV82, K5-Plus, MD-1701 (MD-1701 DMR ve Analog Telsiz dir.)

- **TYT** UV88, UV98, UV99 MD UV390 (UV99 MD UV390 DMR ve Analog Telsiz dir.)

- **QUANSHENG **UV-K5 Plus, UV-K6 Plus

### Neden Amatör Telsizci Olayım?

- 📞 **İnternetsiz haberleşme** kurabilirsiniz.

- 🌍 **Tüm dünyayla bağlantı kurabilirsiniz.**

- 🧠 **Elektronik ve haberleşme bilginizi geliştirirsiniz.**

- 🤝 **Yeni dostluklar ve çevre edinirsiniz.**

- ⚠️ **Afetlerde toplum hizmetine katkıda bulunursunuz.**

### Sık Sorulan Sorular

**❓ Amatör telsizci olmak için lisans şart mı?**
Evet. Cihaz kullanmak ve konuşmak için lisans almak yasal zorunluluktur.

**❓ PMR gibi telsizlerle amatör telsizci olunmaz mı?**
Hayır. PMR telsizler lisans gerektirmez ama sınırlı frekanslardadır. Amatör telsiz frekanslarını kullanmak için lisans gerekir.

**❓ Telsizle yurt dışıyla konuşabilir miyim?**
Evet! HF bantlarında dünyanın dört bir yanından amatörlerle bağlantı kurabilirsiniz.

**❓ Bu iş çok mu pahalı?**
Hayır. El telsizleri 1000-2000 TL civarından başlar. İleri düzey cihazlar daha maliyetlidir ama hobiye giriş için büyük bütçeler gerekmez.

### İlk Adımı Atın!

Eğer bu satırları okuduysanız ve içinde bir merak kıpırtısı oluştuysa, bu hobi tam size göre olabilir. Amatör telsizcilik, hem kişisel gelişim hem de sosyal sorumluluk açısından sizi zenginleştirecek bir dünyadır.
**Amatör Telsizcilik Hobi Dünyasına** adım atmak için [Telegram](https://t.me/amatortelsizci) Grubumuza katılıp bizlerden destek alabilirsiniz.

**Amatör Telsizci Nasıl Olunur? **başlığı [https://amatortelsizci.com/](https://amatortelsizci.com/) sitesinden alıntı yapılmıştır.
🔊 **73! ve iyi QSO’lar!**
